<!DOCTYPE html>
<html lang="it">
<head>
  <meta charset="UTF-8">
  <meta http-equiv="X-UA-Compatible" content="IE=edge">
  <meta name="viewport" content="width=device-width, initial-scale=1.0">
  <title>Parmigiana</title>
  <link rel="stylesheet" href="styles.css">
</head>
<body>
  <h1>Parmigiana</h1>
  <img src="https://www.termcoord.eu/wp-content/uploads/2022/02/Banner-Parmigiana-di-melanzane-1024x591.jpg" alt="Parmigiana de berenjenas">
  <h2>Presentazione</h2>
  <p>Basta nominarla perché a tavola ci sia un'ovazione. E' la regina dei piatti unici, la consolatrice di umori avviliti: la parmigiana di melanzane. Una ricetta condivisa e contesa come origini da nord a sud: Emilia Romagna, Campania (Parmigiana 'e mulignane) e Sicilia (Parmiciana o Patrociane) con alcune varianti di ingredienti e modalità di composizione, ma tutte assolutamente favolose! Vi siete mai chiesti perché si chiami così? Il nome "Parmigiana" deriverebbe proprio dal siciliano "Parmiciana", che in dialetto indica la pila di listelle di legno delle persiane: pensate infatti a come vengono disposte le fette di melanzane in teglia e noterete le similitudini. Pochi ingredienti come pomodoro, melanzane, basilico e formaggio, tanto sapore per un piatto simbolo della cucina mediterranea!</p>
  <h2>Ingredienti</h2>
  <ul>
    <li>Melanzane ovali nere 1,7 kg</li>
    <li>Passata di pomodoro 1 kg</li>
    <li>Fiordilatte 500 g</li>
    <li>Parmigiano Reggiano DOP (da grattugiare) 150 g</li>
    <li>Cipolle dorate 1</li>
    <li>Basilico q.b.</li>
    <li>Olio extravergine d'oliva q.b.</li>
    <li>Pepe nero q.b.</li>
    <li>Sale fino q.b.</li>
    <li>Olio di semi di arachide q.b.</li>
  </ul>
  <h2>Preparazione</h2>
  <ol>
    <li>Per preparare la parmigiana di melanzane cominciate dal sugo. Pulite e tritate la cipolla, versatela in un tegame dove avrete scaldato l'olio (che copra il fondo). Lasciatela rosolare per un paio di minuti mescolando spesso per non farla bruciare, poi unite la passata di pomodoro.</li>
    <li>Regolate di sale e versate le foglie di basilico, sciacquate il recipiente con poca acqua e versatela in pentola quindi lasciate cuocere a fuoco dolce per 45-50 minuti. Nel frattempo tagliate a cubetti il fiordilatte tenendone da parte un pezzo che servirà alla fine.</li>
    <li>Mettete a scolare i cubetti in uno scolapasta messo in una ciotola, coprite con pellicola e mettete da parte: questo procedimento serve a far colare il siero in eccesso. A questo punto passate alle melanzane, pulitele e spuntatele.</li>
    <li>Affettate per il senso della lunghezza ottenendo delle fette spesse di 4-5 mm. Quando avrete finito friggete le melanzane in olio già caldo 170° immergendo pochi pezzi alla volta, non appena saranno leggermente dorate scolate su vassoio con carta assorbente.</li>
    <li>Quando sul vassoio sarà finito lo spazio mettete altra carta assorbente e mettete a scolare le altre melanzane fritte. In ultimo passate alla composizione, iniziate versando un po' di sugo in una pirofila da 20x30 cm.</li>
    <li>Formate il primo strato disponendo le fette di melanzane, versate il sugo di pomodoro, spalmatelo e distribuite dei cubetti di fiordilatte.</li>
    <li>Spolverizzate con il Parmigiano grattugiato e delle foglie di basilico. Ricominciate aggiungendo il sugo di pomodoro e le melanzane, che andranno adagiate in senso contrario.</li>
    <li>E poi ancora i formaggi e le foglie di basilico. Andate avanti così fino ad arrivare all'ultimo strato di melanzane e che andrete a condire, ancora una volta, con sugo e il fiordilatte che avete tenuto da parte, da spezzettare a mano.</li>
    <li>Finite con il Parmigiano grattugiato e infornate in forno statico, già caldo a 200°, per circa 30 minuti. Trascorso il tempo di cottura lasciate riposare per 15-20 minuti prima di servire la vostra parmigiana di melanzane.</li>
  </ol>
</body>
</html>